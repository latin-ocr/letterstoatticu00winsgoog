MARCUS TULLIUS CICERO

officii sunt pueri Ciceronis sive iam adulescentis3 quod
quidem illum soleo hortari. Ac mihi videtur matrem
valde, ut debet, amare teque mirifice. Sed est ma-
gnum illud quidem, verum tamen multiplex pueri
ingenium in quo ego regendo habeo negotii satis.
Quoniam respondi postremae tuae paginae prima
mea, nunc ad primam revertar tuam. Peloponnesias
civitates omnes maritimas esse hominis non nequam,
sed etiam tuo iudicio probati, Dicaearchi, tabulis cre-
didi. Is multis nominibus in Trophoniana Chaeronis
narratione Graecos in eo reprendit, quod mare tantum
secuti sint, nec ullum in Peloponneso locum excipit
Cum mihi auctor placeret (etenim erat ἱστορικώτατος
et vixerat in Peloponneso), admirabar tamen et vix
adcredens communicavi cum Dionysio. Atque is
primo est commotus, deinde, quod de isto Dicae-
archo non minus bene existumabat quam tu de C.
Vestorio, ego de Μ. Cluvio, non dubitabat, quin ei
crederemus. Arcadiae censebat esse Lepreon quod·
dam maritumum; Tenea autem et Aliphera et Tritia
νεόκτιστα ei videbantur, idque τῷ τῶν νεῶν καταλόγῳ
confirmabat, ubi mentio non fit istorum. Itaque istum
ego locum totidem verbis a Dicaearcho transtuli.
“Phliasios’' autem dici sciebam, et ita fac ut habeas;

nos quidem sic habemus. Sed primo me ἀναλογία
deceperat, Φλιοῦς, Ὀποῦς, Σιποῦς, quod Ὀπούντιοι,
Σιποῦντιοι. Sed hoc continuo correximus.
Laetari te nostra moderatione et continentia videa
444

 

