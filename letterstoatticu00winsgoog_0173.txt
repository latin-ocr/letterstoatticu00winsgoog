MARCUS TULLIUS CICERO ·

eo, unde discedere non oportuit, aliquando reverta-
mur.

‘ss Quod de Quinti fratris epistula scribis, ad me
quoque fuit πρόσθε λέων, ὄπιθεν δέ-ι quid dicam,
nescio; nam ita deplorat primis versibus mansionem
suam, ut quemvis movere possit, ita rursus remittit,
ut me roget, ut annales suos emendem et edam.
Illud tamen, quod scribis, animadvertas velim de por-

torio circumvectionis; ait se de consilii sententia rem Ὗ

ad senatum reiecisse. Nondum videlicet meas lit-

teras legerat, quibus ad eum re consulta et explorata

perscripseram non deberi. Velim, si qui Graeci iam ÷
Romam ex Asia de ea causa venerunt, videas et, si
tibi videbitur, iis demonstres, quid ego de ea re sen· f
tiam. Si possum discedere, ne causa optuma in Ἴ
senatu pereat, ego satis faciam publicanis; εἰ δὲ μή ³
(vere tecum loquar), in hac re malo universae Asiae Ἴ
et negotiatoribus} nam eorum quoque vehementer
interest. Hoc ego sentio valde nobis opus esse. Sed
tu id videbis. Quaestores autem, quaeso, num etiam
de cistophoro dubitant? Nam, si aliud nihil erit,
cum erimus omnia experti, ego ne illud quidem
contemnam, quod extremum est. Te in Arpmati
videbimus et hospitio agresti accipiemus quoniam
maritumum hoc contempsisti.

Ι ¹ Iliad vi, 181, ending δράκων, μέσση δε χίμαιρα.
156

 

